---
title: Versione Corrente 10.1
tags:
  - 10.1
  - 10.1 release
  - Rocky Linux 10.1
---

!!! info "Alcuni contenuti delle note di rilascio della versione 10.0 sono stati volutamente conservati."

    Poiché questa è la prima versione minore della 10 e poiché molte persone aspettano di aggiornare o passare a una versione più recente fino a dopo la prima versione minore, le note di rilascio della 10.1 qui riportate includono alcuni dei contenuti della versione originale 10 che potrebbero essere di interesse per coloro che intendono passare alla 10.1.

## Rocky Linux 10.1

Rocky Linux 10.1 (RL 10.1) è l'ultima versione minore del sistema operativo Rocky Linux Enterprise.

### Aggiornare a Rocky Linux 10.1

Per eseguire l'aggiornamento dalla versione 10.0 alla 10.1, è sufficiente eseguire il comando `dnf -y upgrade`.

Rocky Linux non supporta gli aggiornamenti tra versioni principali. Per passare dalla versione 8.x o 9.x a Rocky Linux 10.x, eseguire una nuova installazione del sistema operativo e ripristinare i dati da un backup.

### Nuove funzionalità e modifiche

Le sezioni seguenti descrivono alcune caratteristiche di RL 10.1.

Come per tutte le versioni di Rocky Linux, questa nota di rilascio descrive numerosi miglioramenti, modifiche e nuove funzionalità.

La panoramica che segue evidenzia le modifiche apportate alle seguenti categorie: architettura, kernel, programma di installazione, rete, sicurezza, virtualizzazione, container, archiviazione e gestione dei pacchetti. Qui sono state selezionate le caratteristiche che potrebbero essere più rilevanti per un pubblico generico.

Per un elenco completo delle modifiche principali, consultare l'elenco upstream [qui](https://docs.redhat.com/en/documentation/red_hat_enterprise_linux/10/html/10.1_release_notes/overview#overview-major-changes).

### Architetture supportate

!!! warning "Verificare la compatibilità della CPU"

    In merito all'architettura x86_64 della CPU, RL 10 non supporta più l'hardware a livello di microarchitettura x86-64-v2 e precedenti, e rende la microarchitettura x86-64-v3 il punto di riferimento per la distribuzione.  
    Per ulteriori informazioni, consultare la sezione [Livelli di microarchitettura supportati](#supported-microarchitecture-levels), in particolare la sezione relativa al test di compatibilità della CPU.

!!! info "Interruzione della distribuzione con package a 32 bit"

    Rocky Linux 10 ha rimosso la compatibilità a 32 bit per x86_64. Utilizzare invece librerie a 64 bit o container con dipendenze a 32 bit.

Rocky Linux 10.1 è supportato sulle seguenti architetture di processori:

- 64-bit AMD/Intel x86-64-v3 e successive (x86_64)
- 64-bit RISC-V (riscv64)
- 64-bit ARMv8.0-A (aarch64)
- IBM POWER10 and later, little endian (ppc64le)
- IBM z15 and later (s390x)

#### Supporto dell'architettura RISC-V

Il team di ingegneri di Rocky Linux ha lavorato a lungo e duramente per portare Rocky Linux 10 su alcune “implementazioni RISC-V”.
Le piattaforme/sottosistemi supportati al momento del rilascio includono: StarFive VisionFive 2 (VF2), **QEMU** e SiFive HiFive Premier P550.

Per ulteriori dettagli su questo risultato, incluso il supporto RISC-V di RL10, visitare [questo sito](https://rockylinux.org/news/rockylinux-support-for-riscv).

#### Livelli di Microarchitettura supportati

La microarchitettura x86-64-v3 si basa sul set di funzionalità della generazione di processori Intel Haswell. Una manciata di processori Intel Atom (come quelli della famiglia Gracemont) supportano x86-64-v3. Al contrario, altri processori, tra cui quelli della famiglia Intel Atom Parker Ridge e il processore Intel Atom x6416RE della famiglia Elkhart Lake, non offrono le funzionalità x86-64-v3 e pertanto non sono supportati in RL 10. Se si avesse dubbi sulla compatibilità del vostro processore, [seguire questa procedura](https://docs.rockylinux.org/gemstones/test_cpu_compat/) per verificarla.

L'implementazione da parte di AMD del livello di microarchitettura x86-64-v3, che funge da base per Rocky Linux 10 su x86_64, è stata introdotta con la microarchitettura Excavator. Ciò significa che i processori più vecchi di quelli basati sull'architettura Excavator potrebbero non essere completamente supportati da Rocky Linux 10.

!!! Note Nota “Differenze nell'immagine Raspberry Pi”

    ```
    La differenza principale tra le immagini Rocky Linux Pi per la versione 10 è che la versione 10 supporta Pi 4 e Pi 5, mentre la versione 9 supporta Pi 3, Pi 4, Pi 5 e Pi Zero 2W.
    ```

### Installatore e creazione di immagini

Anaconda, l'interfaccia grafica interattiva per il programma di installazione di Rocky Linux, presenta una serie di modifiche nella versione 10.

Le modifiche principali includono:

- La disabilitazione, per impostazione predefinita, dell'account root. La gestione del sistema richiede la creazione di un utente amministrativo con privilegi sudo completi. Se si sceglie di abilitare l'account root impostandone la password, è possibile creare utenti standard senza privilegi amministrativi.
- Il protocollo RDP (Remote Desktop Protocol) sostituisce VNC per l'accesso remoto grafico durante il processo di installazione. Questa modifica influisce sulle relative opzioni di avvio del kernel.

!!! note "RDP e `xrdp`"

    Poiché X11 non è più supportato nel sistema operativo, i pacchetti che dipendono da X11 non esistono più (ad esempio `xrdp`). Le istruzioni che richiedono l'installazione di `xrdp` o `x11vnc` semplicemente non funzioneranno così come sono.

- L'interfaccia grafica non supporta più l'aggiunta di repository di terze parti durante l'installazione iniziale. Utilizza invece l'opzione di avvio `inst.addrepo` o Kickstart.

#### Image Builder

Image Builder è ora in grado di creare immagini WSL2 e Vagrant (libvirt).

### Kernel

Il kernel predefinito per RL 10.1 rimane 6.12.0.

Alcune funzionalità del kernel sono ora disabilitate perché non più supportate, non sicure o obsolete.

L'argomento della riga di comando del kernel `rh_waived` può abilitare queste funzionalità, se necessario. Il Earliest Eligible Virtual Deadline First (EEVDF), che dà la priorità alle attività sensibili alla latenza con intervalli di tempo più brevi per migliorare la reattività, sostituisce lo scheduler CFS.

### Networking

I miglioramenti alle funzionalità di rete in RL 10 includono modifiche alla configurazione di rete, all'aggregazione delle interfacce di rete, ai client e server DHCP, nonché aggiunte e rimozioni ai driver dei dispositivi.

#### NetworkManager e Network Scripts

La rimozione dei vecchi script di rete ifcfg-rh è avvenuta nelle versioni precedenti di Rocky Linux (9.x). Con Rocky Linux 10, questi script non sono più disponibili.

Ora si deve usare NetworkManager. Questi strumenti includono `nmcli`, `nmtui` e `nmstate`. Ciò significa che alcuni file e comandi meno recenti non funzioneranno più e che anche la posizione in cui sono conservati i file di configurazione di rete è cambiata.

- I file con il prefisso ifcfg- nella directory /etc/sysconfig/network-scripts/ non sono supportati.
- I comandi ifup e ifdown non sono più disponibili.
- Gli script di rete legacy, come ifup-local, non sono più supportati.
- I file di configurazione di rete sono memorizzati nella cartella /etc/NetworkManager/system-connections/.

#### DHCP Client e Server

L'implementazione del client DHCP in RL 10 avviene tramite un sottosistema interno di NetworkManager. Il pacchetto legacy dhcp-client è stato rimosso e non è più supportato a monte.

Kea DHCP sostituisce il server ISC DHCP giunto al termine del ciclo di vita in RL 10.

#### Network Bonding e Teaming

Le versioni precedenti di Rocky Linux hanno eliminato la funzionalità di teaming NIC. In RL 10, questa funzione è stata completamente rimossa. Come sostituto, configurare un bond invece di un network team.

### Storage

Diversi driver di periferica relativi allo storage sono stati aggiunti, aggiornati o rimossi da RL 10.

### Funzionalità per la sicurezza

Con RL 10 vengono introdotte numerose nuove funzionalità relative alla sicurezza.

Alcuni degli aggiornamenti includono:

- Politiche crittografiche a livello di sistema (crypto-policies): gli algoritmi PQC sono ora abilitati di default in tutte le politiche.
- Sequoia PGP: ora può essere utilizzato per firmare gli RPM.
- OpenSSH: ripristino di permessi più rigorosi per le chiavi host SSH. (Nuove autorizzazioni = 0600 rispetto alle vecchie autorizzazioni = 0640).
- Algoritmo yescrypt: l'algoritmo della password per l'utente predefinito è stato modificato.

### Virtualizzazione

La virtualizzazione ha subito cambiamenti fondamentali:

- Il deamon monolitico libvirtd è stato abbandonato. Si utilizzano dei deamon modulari e i socket come sostituti. Per ulteriori dettagli sulle differenze, consultare la documentazione dettagliata nella [documentazione upstream](https://libvirt.org/daemons.html#monolithic-vs-modular-daemons).
- Rimozione della tipologia i440fx di macchina virtuale
- Deprecazione di Virtual Machine Manager, Cockpit è il sostituto previsto

### Container

Podman 5 in RL 10 introduce diversi miglioramenti, tra cui il nuovo runtime predefinito per i container, `crun`, che sostituisce `runc`. Control Groups v2 è ora la versione predefinita di cgroup.

Gli aggiornamenti principali includono la dismissione della modalità di rete slirp4netns, la possibilità di configurare i tentativi di riprova e i ritardi per le operazioni di push e pull delle immagini e il supporto completo per le immagini dei container multi-architettura.

Inoltre, Podman 5 continua a supportare Quadlets, una funzionalità introdotta in Podman 4.4 che consente di gestire i container Podman con `systemd` utilizzando file unit dichiarativi.

### Software Management

La modularità DNF è abbandonata e verrà rimossa in una futura versione principale di Rocky Linux.

### Ambiente Desktop

In RL 10, Wayland sostituisce il server X.Org. Xwayland supporterà la maggior parte dei client X11 che non sono ancora stati portati su Wayland. Anche alcune applicazioni desktop e alcuni componenti sono stati sostituiti in RL 10.

Per ulteriori informazioni sulle modifiche apportate all'applicazione Desktop, consultare le [note di rilascio della versione 10.0](https://docs.rockylinux.org/release_notes/10_0/)

### Linguaggi di programmazione dinamica

A seguire gli aggiornamenti ai linguaggi di programmazione più diffusi:

- Node.js 24

### Web e Database Servers

Sono disponibili gli aggiornamenti per i seguenti server web alla versione più recente:

- Apache HTTP Server 2.4.63

### Compilatori e strumenti di sviluppo

#### Toolchain di sistema

Rocky Linux 10.1 include i seguenti componenti di toolchain di sistema:

- GCC 14.3
- glibc 2.39
- Annobin 12.99
- binutils 2.41

#### Toolset del compilatore

- Toolset GCC 15, che include:

  - GCC 15.1
  - Binutils 2.44

- LLVM Toolset 20.1.8

- Rust Toolset 1.88.0

- Go Toolset 1.24

- .NET 10.0

- OpenJDK 25

#### Tools di performance e debugger

- GDB 16.3
- Valgrind 3.25.1
- SystemTap 5.3
- Dyninst 13.0.0
- elfutils 0.193
- libabigail 2.8

### RL Web Console (Cockpit)

Cockpit è un'interfaccia web per la gestione e il monitoraggio del sistema locale.

Questa nuova versione presenta uno stile dell'interfaccia utente migliorato basato su PatternFly 6.

## Problemi noti

Il team di test Rocky non ha segnalato problemi significativi con la versione 10.1. Come sempre, però, ci sono [problemi noti segnalati nell'upstream qui.](https://docs.redhat.com/en/documentation/red_hat_enterprise_linux/10/html/10.1_release_notes/known-issues)

## Partecipazione e segnalazione di bug

Si prega di segnalare eventuali bug riscontrati al [Rocky Linux Bug Tracker](https://bugs.rockylinux.org/). Vi invitiamo inoltre a unirvi alla nostra community nel modo che preferite, sia sui nostri [forum](https://forums.rockylinux.org), [Mattermost](https://chat.rockylinux.org), [IRC su Libera.Chat](irc://irc.liberachat/rockylinux), [Reddit](https://reddit.com/r/rockylinux), [Mailing List](https://lists.resf.org) o in qualsiasi altro modo desideriate partecipare!
