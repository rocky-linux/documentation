---
title: Огляд
author: Franco Colussi
contributors: Steven Spencer
tested_with: 8.7, 9.1
tags:
  - nvchad
  - плагіни
  - редактор
---

# Огляд

## Вступ

Спеціальна конфігурація, створена розробниками NvChad, дозволяє мати інтегроване середовище з багатьма функціями графічної IDE. Ці функції вбудовані в конфігурацію Neovim за допомогою плагінів. Ті, які вибрали для NvChad розробники, мають функцію налаштування редактора для загального використання.

Однак екосистема плагінів для Neovim набагато ширша, і завдяки їхньому використанню ви можете розширити редактор, щоб зосередитися на власних потребах.

Сценарій, який розглядається в цьому розділі, — це створення документації для Rocky Linux, тому будуть пояснені плагіни для написання коду Markdown, керування сховищами Git та інших завдань, пов’язаних з цим.

## Вимоги

- NvChad правильно встановлено в системі за допомогою «*template chadrc*»
- Володіння командним рядком
- Активне підключення до Інтернету

## Загальні поради щодо плагінів

Якщо під час інсталяції NvChad ви вибрали також установити [шаблон chadrc](../template_chadrc.md), у вашій конфігурації буде ** папка ~/.config/nvim/lua/custom/**. Усі зміни для ваших плагінів слід вносити у файл **/custom/plugins.lua** у цій папці. Якщо для плагіна потрібні додаткові конфігурації, їх можна розмістити в папці **/custom/configs**.

Neovim, на якому базується конфігурація NvChad, не інтегрує механізм автоматичного оновлення конфігурації з запущеним редактором. Це означає, що кожного разу, коли файл плагінів змінюється, необхідно зупинити `nvim`, а потім знову відкрити його, щоб отримати повну функціональність плагіна.

Встановлення плагіна можна виконати одразу після його розміщення у файлі, оскільки менеджер плагінів `lazy.nvim` відстежує зміни в **plugins.lua** і тому дозволяє його «живе» встановлення.

![plugins.lua](./images/plugins_lua.png)
