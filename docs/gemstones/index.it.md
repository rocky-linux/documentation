---
title: Indice
author: Steven Spencer
---

# Gemstones

Benvenuti su **Gemstones**! Vi sento già: _"Cosa mai sono le Gemstones e come si inseriscono nella documentazione di Rocky Linux?"_ È un'ottima domanda. Mentre le **Guide** contengono la nostra normale documentazione sulle procedure e i **Libri** contengono la nostra documentazione più lunga, le **Gemstones** sono solo piccole gemme di saggezza. Avete un pezzo di codice Linux preferito che usate sempre o un comando preferito? Forse avete scritto uno script in `bash`, `python`, o un altro linguaggio Linux comune, che vorreste condividere perché vi aiuta nell'uso quotidiano di Linux? Se una di queste cose è vera, **Gemstones** è il posto giusto per il vostro contributo!

## Criteri

Il codice, lo script o il documento relativo al comando devono essere brevi. Se è di molte pagine, allora è da collocare in un'altra parte della documentazione. Stiamo chiedendo una pagina o forse due. Affinché la vostra "gemstone" sia completa, vi suggeriamo di includere:

* Una buona descrizione
* Qualsiasi ragione per cui si fa qualcosa in un determinato modo, nel caso di uno script
* Una breve conclusione

## Contributi

È possibile contribuire alla propria **Gemstone** nello stesso modo in cui si contribuisce all'altra documentazione (vedere: [Guides/Contribution/Contribution Guide](../guides/contribute/README.md)). Quando si invia una richiesta di pull su GitHub, includere "gemstone" nel messaggio di commit. Se non avete o non volete un account GitHub, potete semplicemente inviarlo al canale [Mattermost Documentation](https://chat.rockylinux.org/rocky-linux/channels/documentation) e noi modificheremo e creeremo la vostra **Gemstone** per voi. Non potrebbe essere più facile!
